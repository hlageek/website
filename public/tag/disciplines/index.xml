<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>disciplines | Radim Hladík</title>
    <link>https://www.radimhladik.net/tag/disciplines/</link>
      <atom:link href="https://www.radimhladik.net/tag/disciplines/index.xml" rel="self" type="application/rss+xml" />
    <description>disciplines</description>
    <generator>Source Themes Academic (https://sourcethemes.com/academic/)</generator><language>en-us</language><copyright>© 2024 </copyright><lastBuildDate>Wed, 18 Dec 2024 00:00:00 +0000</lastBuildDate>
    <image>
      <url>https://www.radimhladik.net/img/sharing.png</url>
      <title>disciplines</title>
      <link>https://www.radimhladik.net/tag/disciplines/</link>
    </image>
    
    <item>
      <title>Mapa české vědy</title>
      <link>https://www.radimhladik.net/post/2024-12-18-mapa-ceske-vedy/</link>
      <pubDate>Wed, 18 Dec 2024 00:00:00 +0000</pubDate>
      <guid>https://www.radimhladik.net/post/2024-12-18-mapa-ceske-vedy/</guid>
      <description>&lt;p&gt;Snahy přehledně uspořádat různé oblasti lidského poznání a nacházet mezi nimi vzájemné souvislosti mají kořeny ve starověkých filosofických systémech.
Tradiční přístupy jako svůj hlavní nástroj využívají klasifikaci, tedy hierarchické členění jednotlivých druhů poznání dle stanovených kritérií, jejíž výsledek lze zobrazit jako tabulku nebo stromovou strukturu.
Původně tyto snahy plnily primárně didaktické účely, ale s nástupem moderních vědeckých disciplín na přelomu 18. a 19. století začala klasifikace poznání výrazněji prostupovat i způsoby organizace odborné komunity.
Třídění vědy do oborových kategorií tak dodnes zůstává pevnou součástí vědních politik, statistik, institucionálních struktur, ale i profesní identity a odborného vzdělání badatelů.
Současné mapování vědy se však od těchto tradičních modelů vědění odklání tím, že místo fixních hierarchií využívá dynamické vizualizace založené na empirických datech.
Tento přístup lépe odráží komplexitu a propojenost současného vědeckého poznání, což má význam například pro pochopení interdisciplinární spolupráce v dnešní vědě.&lt;/p&gt;
&lt;figure&gt;
&lt;img src=&#34;https://atlas-disciplines.unige.ch/Images/Source_images/Park_Roswell_1841_Pantology_or_A_systematic_survey_of_human_knowledge_p_iii.jpg&#34; width=&#34;400&#34;&gt;
&lt;figcaption&gt;Strom &#34;pantologie&#34;. Klasifikace lidského poznání dle Roswella Parka z roku 1841. Zdroj: &lt;a href=&#34;https://atlas-disciplines.unige.ch/&#34;&gt;Historical Atlas of the Disciplines&lt;/a&gt;&lt;/figcaption&gt;
&lt;/figure&gt;
&lt;p&gt;Moderní kartografie vědy vychází převážně z bibliometrických technik.
Výchozím předpokladem je existence vztahů mezi jednotlivými publikacemi, jejichž zmapování poskytuje obraz vědy jako propojené sítě, ať už z globální perspektivy, nebo z pohledu vybraných oborových skupin.
Vazby mezi publikacemi se zpravidla určují prostřednictvím citačních odkazů, kdy spolu dvě publikace souvisejí tehdy, pokud jedna obsahuje referenci k druhé, nebo když se společně vyskytují v seznamu literatury třetí publikace.
Spojitosti lze hledat také na základě textové podobnosti či spoluvýskytu odkazů v odborných časopisech.
Alternativně je možné spíše než na publikace zaměřit se na vědce, kdy výsledná síť reflektuje společné vazby podle údajů o spoluautorství.
Tyto postupy nejenže dobře odrážejí komplexitu vědy, ale nabízejí i vysoké rozlišení až na úroveň 
&lt;a href=&#34;https://doi.org/10.1002/asi.22990&#34; target=&#34;_blank&#34; rel=&#34;noopener&#34;&gt;stovky tisíc odborných specializací&lt;/a&gt;.&lt;/p&gt;
&lt;figure&gt;
&lt;img src=&#34;https://cset.georgetown.edu/wp-content/uploads/Figure-1-5-700x349.png&#34; height=&#34;300&#34;&gt;
&lt;figcaption&gt;Bibliometrická mapa vědy sestavená na základě citačních vazeb. Zdroj: &lt;a href=&#34;https://cset.georgetown.edu&#34;&gt;Center for Security and Emerging Technology, Georgetown University&lt;/a&gt;&lt;/figcaption&gt;
&lt;/figure&gt;
&lt;p&gt;Mapy vědy založené na bibliometrických sítích však i přes své nepopiratelné přednosti trpí některými nedostatky.
Především pro ně neexistuje žádný kompas.
Orientace bibliometrické mapy a lokalizace jednotlivých bodů, ať už představují publikace, časopisy nebo autory, jsou výsledkem nastavení parametrů pro vybraný algoritmus grafického rozvržení sítě.
To znamená, že z těchto map můžeme vyčíst pouze informaci o relativní blízkosti či vzdálenosti mezi body a shluky síťového grafu, ale jejich konkrétní pozice v prostoru žádný význam nenese.
Oproti rozvětveným klasifikačním systémům bibliometrické sítě také postrádají vícerozměrnou soustavu mapovacích kritérií.
Vždy zachycují jen jeden organizační princip, který se odvíjí od prvotní definice sledované síťové vazby.&lt;/p&gt;
&lt;p&gt;Vlastnosti bibliometrických map omezují jejich využitelnost pro následné aplikace.
Konkrétně jsme se například v rámci projektu GAČR zabývali otázkou, do jaké míry projektové financování vykazuje sklon preferovat či upozaďovat různé typy vědeckého poznání.
Pro takový sociologický výzkum však bibliometrické sítě nemohou nabídnout více než alternativní variantu oborového členění.
Abychom mohli zkoumat vztahy mezi znalostním a sociálním prostorem vědy na kontinuální škále, potřebovali jsme zcela nový postup.
Kombinaci analytických postupů vypůjčených z různých vědních oblastí se nám nakonec podařilo vypracovat 
&lt;a href=&#34;https://doi.org/10.1016/j.poetic.2024.101950&#34; target=&#34;_blank&#34; rel=&#34;noopener&#34;&gt;nový protokol pro mapování vědy&lt;/a&gt;, jenž překonává stávající omezení klasifikačních i empiricky založených metod a zároveň zachovává jejich přednosti.&lt;/p&gt;
&lt;p&gt;Výchozí myšlenkou nové mapovací techniky je rozklad oborů do dílčích témat.
Pro tento účel textové anotace publikací zpracováváme algoritmem pro tzv. tematické modelování.
Tematické modely redukují slovní zásobu ve sbírce textů na omezený počet syntetických témat, které představují uspořádané sady spoluvyskytujících se termínů.
Každá publikace se tedy jeví jako unikátní tematická směs, což nám umožňuje spočítat průměrné rozložení témat v oborech.
Tematický rozptyl pak lze studovat postupy geometrické analýzy, která nám na rozdíl od sítí poskytuje vícerozměrnou soustavu souřadnic.
Poté, co z dat odvodíme základní rozlišovací principy vymezující prostor vědění, promítneme do připravených koordinát tematická portfolia jednotlivých autorů.
Výsledkem je mapa české vědy, která se opírá o data z více než 800 tisíc publikačních výstupů evidovaných v databázi RIV a lokalizuje epistemologické pozice takřka 60 tisíc vědců a vědkyň.&lt;/p&gt;
&lt;figure&gt;
&lt;img src=&#34;map1x2.png&#34; width=&#34;700&#34;&gt;
&lt;figcaption&gt;Mapa české vědy s osami Kultura–Příroda, Život–Ne-život. Každý bod představuje projekci individuálního výzkumníka nebo výzkumnice z celkem 58 466 tematických portfolií s pěti nebo více publikacemi. Barvy odpovídají nejčastější oborové skupině. Průměrné pozice oborů na úrovni FORD jsou vyznačeny příslušným textem. Zdroj: Autor.&lt;/figcaption&gt;
&lt;/figure&gt;
&lt;p&gt;Jak tedy vypadá česká věda?
Místo přehledného rozdělení do úhledných oborových škatulek nacházíme ve výsledné vizualizaci tvar připomínající nakousnutou koblihu s barevnou posypkou.
Na jednu stranu spirálovitá struktura ukazuje, jak úzce jsou některé disciplíny provázané.
Neizolují se v jasně vymezených doménách, nýbrž jsou rozprostřeny do vzájemně se prolínajících ploch, jejichž hranice jsou rozmlžené a nejednoznačné.
Zároveň je ale patrné, že tato propojenost není zcela rovnoměrná.
Řídce obydlené centrum kruhu odhaluje, že některé oblasti vědy si zůstávají navzájem vzdálené.
Zatímco sousední disciplíny, jako třeba lékařství a biologie, mají více styčných bodů, mezi humanitními a přírodovědnými obory zeje větší propast.
Mapa tedy simultánně ukazuje jak celkové propojení vědy, tak i přetrvávající oborové bariéry a rozdíly.&lt;/p&gt;
&lt;p&gt;Do jaké míry takto prezentovaná struktura české vědy koresponduje se situací v jiných zemích či s mezinárodní úrovní nelze říci bez dalších komparativních výzkumů.
Zdá se ale, že základní obrysy české mapy odráží obecné vlastnosti vědeckého poznání.
Zajímavým aspektem je totiž podobnost mapy s teoretickými modely, které se pokoušely uspořádat vědní oblasti do nelineárních struktur.
Například slavný švýcarský psycholog Jean Piaget navrhl 
&lt;a href=&#34;https://atlas-disciplines.unige.ch/#Jean%20Piaget&#34; target=&#34;_blank&#34; rel=&#34;noopener&#34;&gt;koncept kruhového uspořádání vědeckého poznání&lt;/a&gt;, kde jednotlivé disciplíny tvoří součásti většího celku.
V jeho pojetí je vědecké poznání rozloženo do kruhové formy hodinového ciferníku, který ve 12 odbíjí logiku a matematiku, ve 3 ukazuje na fyzikální vědy, v 6 hlásí čas biologie a kolem 9. přichází okamžik společenských věd.
Takřka totožnou konfiguraci vidíme i na naší mapě a podobné 
&lt;a href=&#34;https://doi.org/10.1002/asi.20991&#34; target=&#34;_blank&#34; rel=&#34;noopener&#34;&gt;opakující se vzorce nalezneme i v bibliometrických sítích&lt;/a&gt;.&lt;/p&gt;
&lt;p&gt;Unikátnost mapy spočívá v tom, že díky jejímu sémantickému podkladu můžeme interpretovat nevyřčené principy klasifikace v prostoru vědění podle koncentrace témat a oborů na protilehlých pólech souřadnicového systému.
To znamená, že v mapě lze smysluplně navigovat.
Hlavní osa v naší interpretaci zachycuje protiklad mezi kulturou a přírodou, zatímco druhá je postavena na kontrastu živých a neživých objektů výzkumu.&lt;/p&gt;
&lt;p&gt;Geometrická technika mapování má navíc tu výhodu, že dovoluje prozkoumávat i další dimenze prostoru vědění.
Řez daty sestavený ze druhé a třetí osy tak nabízí zcela jiný pohled, který vedle toho, zda jsou předměty výzkumu životné, či neživotné, zohledňuje i to, do jaké míry se badatelé soustředí na jejich popis, nebo nakolik vyzdvihují jejich zpracování pomocí vědeckých metod.
Zde se ukazuje, že kromě humanitních věd převažují v tematickém zaměření vědců metodologické akcenty, přičemž nejvíce jsou zdůrazňovány v medicínských a informatických oborech.
Střed mapy je tentokrát zaplněn především sociálněvědními výzkumníky, což v kontextu geometrické – na rozdíl od síťové – mapy musíme vnímat tak, že jsou pro ně tyto rozdíly méně významné.&lt;/p&gt;
&lt;figure&gt;
&lt;img src=&#34;map2x3.png&#34; width=&#34;700&#34;&gt;
&lt;figcaption&gt;Mapa české vědy s osami Život–Ne-život, Materiál–Metody. Každý bod představuje projekci individuálního výzkumníka nebo výzkumnice z celkem 58 466 tematických portfolií s pěti nebo více publikacemi. Barvy odpovídají nejčastější oborové skupině. Průměrné pozice oborů na úrovni FORD jsou vyznačeny příslušným textem. Zdroj: Autor.&lt;/figcaption&gt;
&lt;/figure&gt;
&lt;p&gt;Namísto jedné mapy tedy můžeme pracovat s malým atlasem, jehož jednotlivé stránky zachycují empirickou verzi filosofie vědy. Jako další určující dimenze vědeckého poznání totiž detekujeme rozdíly mezi syntetickými a analytickými tématy, aplikovaným a základním výzkumem či mezi pozorováním a experimentem (tato poslední dichotomie se v humanitních a společenských vědách projevuje v jejich deskriptivním, respektive preskriptivním zaměření).&lt;/p&gt;
&lt;p&gt;Rozličné aplikace, ke kterým lze data získaná mapováním využít, ponechme pro tentokrát stranou.
Na závěr se soustřeďme jen na několik úvah, které se odvíjejí od samotných vizualizací.
Prvním nápadným momentem je velmi řídké propojení mezi medicínskými a sociálněvědními či humanitními obory v české vědě.
Je vcelku dobře možné, že nedostatek expertízy v tomto kvadrantu, kde bychom intuitivně očekávali uzavření znalostní spirály, přímo souvisí s nedostatkem skutečných vzdělávacích a výzkumných kapacit.
Této interpretaci by napovídala i anekdotická zkušenost České republiky v éře pandemie covid-19, kdy byl pociťován nedostatek jak medicínských expertů kvalifikovaných pro sociální zvládání pandemie, tak sociálních a humanitních vědců s dostatečnou kompetencí pro medicínská témata.&lt;br&gt;
Vezmeme-li ale v potaz mapu vykreslenou na podružných osách – kde se lékařství a humanitní obory nacházejí v téměř absolutní opozici – stává se zřejmým, že sbližování těchto oblastí objektivně brání i podstatné epistemologické rozdíly.&lt;/p&gt;
&lt;p&gt;Mapa české vědy nás také přivádí ke kritice nevhodných způsobů práce s tradičními oborovými klasifikacemi.
Ty mohou být velmi nepřesným měřítkem například při posuzování interdisciplinarity.
S pomocí mapy lze dovodit, že některá interdisciplinární partnerství mohou mít čistě formální charakter tam, kde se obory víceméně překrývají, zatímco jiné zdánlivě ekvivalentní případy spolupráce musí překonávat značné rozdíly v tematické orientaci.
Na základě mapy je také možné vyhodnotit, zda organizační schéma výzkumné instituce či grantové agentury vhodně reflektuje empiricky doložené rozdělení vědců v tematických oblastech.
Mapování vědy tedy nemusí zůstávat pouze akademickým cvičením, ale může reálně podporovat vědní politiku s dopady na to, jak chápeme a organizujeme vědecký výzkum.&lt;/p&gt;
</description>
    </item>
    
    <item>
      <title>Za co se rozdávaly RIV body? Každému podle jeho možností!</title>
      <link>https://www.radimhladik.net/post/2019-06-17-za-co-se-rozdavaly-riv-body/</link>
      <pubDate>Mon, 17 Jun 2019 00:00:00 +0000</pubDate>
      <guid>https://www.radimhladik.net/post/2019-06-17-za-co-se-rozdavaly-riv-body/</guid>
      <description>&lt;p&gt;V novém Hodnocení 2017+ závisí jeho bibliometrický pilíř výlučně na indikátorech ze soukromé databáze 
&lt;a href=&#34;https://apps.webofknowledge.com/&#34; target=&#34;_blank&#34; rel=&#34;noopener&#34;&gt;Web of Science (WoS)&lt;/a&gt;. Již za dob kafemlejnku postupně narůstal její význam pro evaluaci české vědy a výzkumu, když výpočetní vzorce pro RIV body začaly přikládat váhu impakt faktoru (přesněji: pozici časopisu v oboru dle impakt faktoru) - tedy statistice o citovanosti časopisu vypočítané na základě údajů z WoS. Častou námitkou proti využívání této databáze pro hodnocení vědy je její nízká relevance pro společensko-vědní a humanitní obory. Tento blog si původně kladl za cíl ověřit tato tvrzení o znevýhodnění českých sociálních a humanitních věd. Ale pohled na nová data z Hodnocení 2017+ ukázal na jiné zneklidňující údaje o předchozím způsobu hodnocení vědy.&lt;/p&gt;
&lt;p&gt;Je na bíledni, že co do počtu časopisů, které jsou evidovány ve WoS, jsou velké oborové skupiny STEM (přírodní vědy, technické a medicínské disciplíny) v převaze oproti SSHA (sociální a humanitní vědy a umělecké obory). Ale na úrovni jednotlivých disciplín tato jednoduchá rovnice přestává platit. Podle 
&lt;a href=&#34;http://www.vyzkum.cz/storage/att/E6EF7938F0E854BAE520AC119FB22E8D/Prevodnik_oboru_Frascati.pdf&#34; target=&#34;_blank&#34; rel=&#34;noopener&#34;&gt;způsobu evidence oborů uplatněného v Hodnocení 2017+&lt;/a&gt; na tom leckteré přírodovědné a inženýrské disciplíny nejsou v rámci WoS o nic lépe než humanitní vědy. A naopak, některé tradiční sociálně-vědní obory jsou ve WoS pokryty relativně velkoryse - ekonomové mají například větší publikační prostor (měřeno na počty časopisů bez zohlednění skutečného počtu otištěných článků) než fyzikové či chemici. Záleží tedy i na tom, kudy narýsujeme oborové hranice.&lt;/p&gt;
&lt;p&gt;Jak se to tedy má s onou námitkou, která v podstatě tvrdí, že úspěšnost v bibliometrických indikátorech založených na WoS se odvíjí od parametrů samotné databáze? Data z Hodnocení 2017+ ukazují, že mezi oborovou reprezentativností WoS a počty článků, které čeští autoři v jednotlivých oborech publikovali, skutečně existuje systematický vztah. A ne ledajaký. Vyjádřeno korelačním koeficientem, činí tento vztah 0.83 (přičemž +1 značí perfektní pozitivní vztah, -1 perfektní negativní vztah, 0 pak absenci vztahu). Byť korelace přísně vzato nic neříká o kauzalitě či o jejím směru, v tomto případě jediné rozumné vysvětlení je, že počty českých článků umístěných v databázi WoS zhruba odpovídají velikosti jejích oborových kategorií. Naopak je těžko uvěřitelné, že čínsko-americká firma provozující WoS nastavila velikost kategorií své databáze podle toho, kde čeští vědci rádi publikují.&lt;/p&gt;
&lt;p&gt;Argument, že humanitní a sociální vědy jsou v početní nevýhodě, protože mají v databázi WoS málo prostoru, tak docela neplatí. Pokud bychom neházeli vědní obory do jednoho pytle, ale měřili zvlášť STEM a SSHA obory, pak by se ukázalo, že korelace mezi velikostí kategorie WoS a počtem výsledků ve STEM oborech je bezmála dokonalá (0.97) a naznačuje, že měříme totožné veličiny. Jinými slovy: při počítání publikací ve WoS záleží u STEM oborů na počtu časopisů ještě více, než tomu je v případě věd společenských a humanitních. V SSHA oborech představuje velikost kategorií WoS o něco silnější efekt, ale celkový vztah je mezi oběma proměnnými slabší. Jako vysvětlení pro nižší úspěšnost SSHA oborů uvedený argument tedy neobstojí. Ovšem samotné jádro námitky, totiž že při srovnávání oborů pomocí počítání publikačních záznamů ve WoS záleží na velikosti oborových kategorií, je zcela na místě. Pokud by si 
&lt;a href=&#34;https://www.vyzkum.cz/&#34; target=&#34;_blank&#34; rel=&#34;noopener&#34;&gt;RVVI &lt;/a&gt;nechala každý rok vyjet zprávu o stavu databáze Web of Science, bývala by si mohla odpustit celý český informační systém o výsledcích.&lt;/p&gt;
&lt;p&gt;&lt;img src=&#34;https://www.radimhladik.net/post/2019-06-17-za-co-se-rozdavaly-riv-body/index_files/obr1.jpg&#34; alt=&#34;obr1&#34;&gt;&lt;/p&gt;
&lt;p&gt;&lt;em&gt;Obr. 1: Zastoupení oborů ve WoS a ve výsledcích Hodnocení 2017+&lt;/em&gt;&lt;/p&gt;
&lt;p&gt;Přiložený korelační diagram situaci s počítáním &amp;ldquo;záseků&amp;rdquo; ve WoS vcelku jasně ilustruje. Přerušovaná přímka modeluje na logaritmické škále vztah mezi počtem umístěných článků a velikostí kategorií ve WoS po převodu do oborové klasifikace OECD (FORD). Obory nad přímkou si vedou lépe než stanovuje predikce, ale bohužel žádný nevystupuje výrazně z řady. Těžko by se tedy, aspoň na této úrovni oborového členění, hledal v Česku obor, který by co do počtu publikací překonával přirozené limity vymezené počtem časopisů, v nichž mohou vědci své práce publikovat. Jinak tomu je ve spodní části diagramu, kam se umisťují obory, které si vedou hůře, než kolik by jim model předpovídal. SSHA obory stahují celý model dolů a řada z nich zůstává hluboko pod úrovní srovnatelně velkých (z hlediska zastoupení ve WoS) STEM oborů. Nezbývá tedy než konstatovat, že potenciál, který jim WoS poskytuje, nevyužívají. Původní kafemlejnek, který k impakt faktorům příliš nepřihlížel, byl k SSHA oborům přívětivější, neboť nedostatky na poli WoS mohly dohánět třeba v domácích recenzovaných časopisech. Na čemž v principu není nic špatného, neboť SSHA produkují vědění, které může být relevantnější pro národní diskuse než pro globalizovanou vědu, 
&lt;a href=&#34;https://vedavyzkum.cz/blogy-a-rozhovory/czexpats-in-science/expati-a-smysl-lokalni-spolecenske-vedy&#34; target=&#34;_blank&#34; rel=&#34;noopener&#34;&gt;jak nedávno připomněl Jakub Eberle&lt;/a&gt;. Zde se omezíme na prosté konstatování o stávající situaci, aniž bychom hledali příčiny a motivace.&lt;/p&gt;
&lt;p&gt;Byla by situace jiná, pokud by se kromě počtů zohledňovala kvalita výstupů? Pozdní kafemlejnek se pokoušel o náznak měření kvality s pomocí vážených impakt faktorů. Na vládních datech z Hodnocení 2017+ si můžeme tento postup aspoň částečně přiblížit, když místo JIF (Journal Impact Factor) použijeme nově aplikovanou metriku AIS (Article Influence Score). Byť AIS metrika penalizuje některé neduhy impakt faktoru, přesto spolu obě míry také korelují - a sdělují tedy podobnou, byť ne nutně identickou informaci (
&lt;a href=&#34;http://metodikahodnoceni.blogspot.com/2019/03/okna-vesmiru-vedeckych-casopisu-dokoran.html&#34; target=&#34;_blank&#34; rel=&#34;noopener&#34;&gt; podrobně o tom psal Daniel Münich&lt;/a&gt;).&lt;/p&gt;
&lt;p&gt;Pokud akceptujeme premisu, že kvalitní výsledky se vyskytují v horním decilu dle AIS a zaměříme se pouze na ně, žádné velké překvapení se nekoná. Při počítání jednotlivých publikačních kusů vše vypadá v zásadě stejně. Korelace je sice o něco nižší, ale pokud z výpočtu odstraníme 5 SSHA oborů, které v prvním AIS decilu své kategorie neumístily ani jeden článek, stále zůstává na vysoké úrovni (0.79). Kafemlejnkové hodnocení vědy založené na počítání publikačních kusů vážených podle WoS zkrátka příliš vědecké nebylo. Z hlediska oborů RIV body neodrážely ani vědecké zásluhy, ani společensky definované potřeby, nýbrž dostupné publikační možnosti ve WoS - a tedy o kvalitě zde pěstovaných oborů neposkytovaly žádnou hodnotnější informaci.&lt;/p&gt;
&lt;p&gt;Přináší nová metodika hodnocení v tomto ohledu nějakou změnu? Kromě obecného závazku provádět mimo jiné také bibliometrické hodnocení neobsahuje žádné jeho konkrétní parametry. A to je možná dobře, neboť tak zůstává prostor celý systém ladit. Momentálně může mít tento stav nejistoty i blahodárné účinky. V situaci, ve které není jasné, jaká kritéria hodnocení budou použita, se snaha o poctivě odpracovaný výzkum stává racionální strategií, byť vsadit lze i na jiné cesty. Pokud se však Metodika 17+ bude držet měřících analytických postupů použitých při její první implementaci, pak podstatnou metrikou nadále nebudou počty, nýbrž podíly publikací, které se umístily ve vybraném segmentu (aktuálně v horním decilu WoS dle AIS) dané oborové kategorie. Druhá ilustrace ukazuje, že při těchto kalkulacích se vztah mezi sledovanou metrikou (podílem publikací) a velikostí oborové kategorie WoS zcela vytrácí. A to je dobrá zpráva.&lt;/p&gt;
&lt;p&gt;&lt;img src=&#34;https://www.radimhladik.net/post/2019-06-17-za-co-se-rozdavaly-riv-body/index_files/obr2.jpg&#34; alt=&#34;&#34;&gt;&lt;/p&gt;
&lt;p&gt;&lt;em&gt;Obr. 2: Zastoupení oborů ve WoS a podíl nejlepších výsledků dle Article Influence Score v Hodnocení 2017+&lt;/em&gt;&lt;/p&gt;
&lt;p&gt;Co nová metodika měří, to tak docela nevíme. Může to být kvalita, nebo aspoň nějaký její rozměr. Možná jsou to lidské či finanční zdroje, kterými daný obor disponuje. Anebo jiné proměnné. 
&lt;a href=&#34;https://vedavyzkum.cz/blogy-a-rozhovory/blogy-a-rozhovory/ceske-hvezdicky-v-galaxii-vedeckych-casopisu&#34; target=&#34;_blank&#34; rel=&#34;noopener&#34;&gt;Třeba množství českých časopisů ve WoS&lt;/a&gt;. Ale zdá se, že jsme aspoň pod rouškou hodnocení české vědy přestali měřit velikost kategorií v databázi WoS. To může být malý krok pro scientometrii, ale velký skok pro bibliometrické hodnocení české vědy.&lt;/p&gt;
</description>
    </item>
    
  </channel>
</rss>
